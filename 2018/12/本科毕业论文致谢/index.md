# 本科毕业论文致谢


*此乃余首篇文言，因查重，今日乃详。*

时维四月，序属清夏，余负笈姑苏三载有余矣。感韶光之易逝兮，恐年岁之不吾与。懵懵间已逾弱冠之年，惶惶兮尚无功名傍身。值此掩卷遐思之际，忆往昔峥嵘岁月，不禁悲喜交集。凯，三尺微命，一介书生，得助四方，略有小成，感念之情，列叙如下。

今天下学子皆得安其学而亲其师，乐其友而信其道，皆因无内外忧患之扰。寻其根，实乃中共领导之功。此吾拜谢者一也。

吾本草芥寒门，今日所成，皆赖椿萱。家严襟怀洒落，博闻强识，昔日趋庭，叨陪鲤对；家慈温良恭俭，教余以严。虽结草衔环，无以报之万一。此吾拜谢者二也。

三江既入，震泽底定，百年东吴，荟萃中西。养天地正气，巍巍然大学之道尽在其中；法古今完人，赫赫然为人之德皆存其里。书院敬文，明德至善，博学笃行，为国储才，自助助人，为砺成国器而上下求索。此吾拜谢者三也。

余师从纪公讳小丽、马公讳强，其修业贞谨、微言大义、德才兼备、温恭和蔼，蒙先生之不弃，忝列师门。导吾以狭径，示吾以通途。坐聆教语，如金玉之良言，茅塞顿开；凝听诲言，似甘霖之灌顶，豁然开朗。倘无先生言传身教，鄙之愚钝，恐贻笑大方之家。此吾拜谢者四也。

吾辈同侪皆四海菁英，陶君睿杰、蒋君毅等，同窗三秋，论人生之理想，评行业之得失，争学问于课堂，赏风光于山野。众人发余之蒙昧浅陋，助余之穷途落魄，广余之胸怀视界，消余之烦恼疑虑。此吾拜谢者五也。

佳人缪君海泓，髣髴兮若轻云之蔽月，飘飖兮若流风之回雪。素手调羮，慰余求学艰辛；红袖添香，助余撰述此文。前路漫漫，与尔偕行，同游春花秋月，共赏夏风冬雪，甘苦与共，忧乐相随。此吾拜谢者六也。

嗟乎！拳拳之恩，似穹隆之峰，明吾心而砺吾志也；绵绵之情，若太湖之水，照吾颜而昭吾天也。一言均赋，四韵具成，临辞涕零，不知所云：

> 那岁清秋谈笑里，披星踏露向东堂。
> 
> 新枝全凭春泥护，凤阁门前翠竹昌。
> 
> 碌碌三秋藏颖处，茫茫万里夏虫乡。
> 
> 舍郎当有登堂志，青史留名后世扬。

戊戌年清夏

于天赐庄
